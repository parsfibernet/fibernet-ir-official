---
permalink: /terms/
layout: page
title: قوانین
date: 2017-02-12
isHome: false
---

* کلیه اصول و رویه‏‌های فایبرنت تابع قوانین جمهوری اسلامی ایران می‌باشد.
* خدمات فایبرنت در چارچوب قوانین تجارت الکترونیکی و جرایم رایانه‌ای کشور ارائه می‌گردد. همچنین تمامی مشترکین استفاده‌کننده از این خدمات، به این مجموعه قوانین مقید می‌باشند.
* در صورتی که در قوانین مندرج، رویه‏‌ها و سرویس‏‌های فایبرنت تغییراتی در آینده ایجاد شود، در همین صفحه منتشر و به‌روزرسانی می‌شود و فایبرنت این حق را دارد که هر زمان بنا به صلاحدید خود اقدام به تغییر آن نماید و شما توافق می‏‌کنید که استفاده مستمر شما از سایت به معنی پذیرش هرگونه تغییر است.

## سیاست‏‌های رعایت حریم شخصی
* فایبرنت به اطلاعات خصوصی اشخاصى که از خدمات این شرکت استفاده می‏‌کنند، احترام گذاشته و از آن محافظت می‏‌کند و متعهد می‏‌شود در حد توان از حریم شخصی شما دفاع کند و در این راستا، تکنولوژی مورد نیاز برای هرچه مطمئن‏‌تر و امن‏‌تر شدن استفاده شما از خدمات را، توسعه دهد.
* در صورت استفاده از هر یک از خدمات فایبرنت، کاربران مسئول حفظ محرمانگی حساب و رمز عبور خود هستند و تمامی مسئولیت فعالیت‌‏هایی که با حساب کاربری و یا رمز ورود انجام می‏‌پذیرد به عهده کاربر است. 
* همه مطالبِ در دسترس از طریق هر یک از خدمات فایبرنت، مانند متن، گرافیک، آرم، آیکون دکمه، تصاویر، ویدئوهای تصویری، موارد قابل دانلود و کپی، داده‌ها و کلیه محتوای تولیدشده توسط فایبرنت جزئی از اموال فایبرنت محسوب می‏‌شود و حق استفاده و نشر تمامی مطالب موجود و در دسترس در انحصار فایبرنت است و هرگونه استفاده بدون کسب مجوز کتبی، حق پیگرد قانونی را برای فایبرنت محفوظ می‏‌دارد. 

## ارتباطات الکترونیکی
* مراجع رسمی مورد تأیید ما برای ارتباط با شما، پایگاه رسمی این سایت یعنی  www.fibernet.ir، کانال تلگرام، پیامک و صفحه اینستاگرام فایبرنت است. ما با روش دیگری جز موارد ذکر شده از طرف آدرس‏‌های رسمی و تأیید شده در سایت، با شما تماس نمی‌‏گیری.. کاربران جهت برقراری ارتباط، تنها می‏‌توانند از آدرس‌‏های ذکر شده در بخش ارتباط با ما استفاده کنند.
* توجه داشته باشید که ۳۰۰۰۲۱۹۰۰۰۰۵۳۷ تنها شماره‌ای است که فایبرنت از طریق آن برای کاربران و مشتریان خود پیامک ارسال می‌کند. بنابراین ارسال هرگونه پیامک تحت عنوان فایبرنت، با هر شماره دیگری تخلف و سوء استفاده از نام فایبرنت است و در صورت دریافت چنین پیامکی، لطفاً جهت پیگیری قانونی آن را به Info@fibernet.ir اطلاع دهید. همچنین این شماره‌ها سامانه ارسال پیامک هستند که وضعیت پردازش سفارش یا رویدادها، خدمات و سرویس‌های ویژه فایبرنت را به اطلاع کاربران می‌رسانند و روشن است که امکان دریافت پیام‌های شما از طریق این شماره‌ها وجود ندارد.
* هنگامی که شما از سرویس‌‏ها و خدمات فایبرنت استفاده می‏‌کنید، سفارش اینترنتی خود را ثبت یا خرید ترافیک می‏‌کنید، به فایبرنت ایمیل و یا تیکت می‏‌زنید، شما موافقت می‌‏کنید که فایبرنت به صورت الکترونیکی (از طریق پست الکترونیکی، سرویس پیام کوتاه و سایر سرویس‌های الکترونیکی) به درخواست شما پاسخ دهد.همچنین جهت اطلاع رسانی رویدادها، خدمات و سرویس‌های ویژه یا پروموشن‌ها، امکان دارد فایبرنت برای اعضای وب سایت ایمیل، پیامک یا push notification ارسال نماید.

## شرایط و قوانین استفاده از خدمات
* مشتری یا کاربر به شخصی گفته می‌شود که با اطلاعات کاربری خود که در فرم ثبت نام و اپلیکیشن موبایل درج کرده است به ثبت سفارش یا هرگونه استفاده از خدمات فایبرنت از راه‌های وب‏‌سایت, اپلیکیشن و کد USSD فایبرنت اقدام نماید.
* عملیات خرید از راه‌های وب‏‌سایت، اپلیکیشن و کد USSD فایبرنت مشمول مجموعه‌ی قوانین و مقررات تجارت الکترونیکی بوده و هرگونه تخلف تحت پیگرد قانونی قرار خواهد گرفت. خریدار ضمن خرید اینترنتی، تعهد می‌دهد که از کلیه‌ی قوانین و مقررات خرید آگاهی کامل دارد.
* کاربران متعهد می‌شوند که اطلاعات خود را هنگام ثبت‌نام به صورت صحیح وارد کنند. مسئولیت ثبت اطلاعات اشتباه، ناقص یا مبهم در فرآیند استفاده از خدمات و ثبت سفارش که باعث شارژ حساب اکانتی غیر از اکانت مورد نظر کاربر یا هر مشکل دیگری شود بر عهده کاربر می باشد. همچنین اگر در صورت اشتباه کاربر در ورود اطلاعات هر گونه مشکل یا تأخیر در انجام سفارش رخ دهد، هیچ مسئولیتی متوجه شرکت فایبرنت نخواهد بود.
* توجه داشته باشید که ثبت سفارش در هر زمان به معنی پذیرفتن کامل کلیه شرایط و قوانین فایبرنت از سوی کاربر است، لذا در صورت ثبت‌ سفارشات و پرداخت هزینه‌های مربوطه، امکان لغو سفارشات و درخواست عودت وجه امکان‌پذیر نمی‌باشد.
* در صورت واریز مبلغ ریالی اضافی یا هر دلیل دیگری که لازم باشد شرکت یک مبلغ ریالی را به حساب کاربر واریز نماید، واریز ریالی توسط شرکت فایبرنت ظرف مدت حداکثر 3 روز کاری به انجام می رسد. 
* نحوه ارائه تخفیفات و هدیه‌ها و مهلت استفاده از آنها، منوط به تشخیص و صلاحدید شرکت بوده و در صورت عدم تعلق آن، کاربر حق طرح ادعا و اعتراضی را در این خصوص نخواهد داشت.
* فایبرنت هیچ‌گونه مسئولیتی را در مورد بروز مشکلاتی که خارج ا زحوزه مدیریت و کنترل این شرکت باشند (همانند نقص اینترنت، مشکل بانکی، مسائل مخابراتى و غیره) نمی‌پذیرد. 
* هنگام خرید به ازای هر تراکنش، مبلغ 5,000 ریال به عنوان کارمزد به فاکتور نهایی افزوده می شود. کاربر می‌پذیرد مبلغ کارمزد از طرف شرکت مشخص می‌شود و این مبلغ قبل از تکمیل فرایند خرید به کاربر نشان داده می شود.