---
layout: post
title:  چگونه رمز وای‌فای فراموش‌شده‌ی خود را در ویندوز به‌دست آورده و آن را بازیابی کنیم؟
name:  چگونه رمز وای‌فای فراموش‌شده‌ی خود را در ویندوز به‌دست آورده و آن را بازیابی کنیم؟
date: 2017-10-05
---
اگر شما رایانه‌ای داشته باشید که سیستم‌عامل آن ویندوز باشد (مثل یک کامپیوتر خانگی یا یک تبلت ویندوزی و یا یک لپ‌تاپ و یا نوت‌بوک و هر سیستمی که ویندوز بر روی آن نصب باشد) به روش زیر می‌توانید رمز وای‌فای فراموش‌شده‌ی خود را بازیابی کنید. البته باید توجه داشت اتصال دستگاه شما به مودم باید از طریق وایرلس و یا همان Wi-Fi فعال باشد. فعال بودن Wi-Fi بر روی سیستم شما پیش‌شرط دستیابی به رمز وای‌فای خواهد بود. بدین منظور مراحل زیر را به ترتیب اجرا کنید:

از روی صفحه کلید کامپیوتر خود دکمه R و دکمه ویندوز را همزمان نگه دارید تا کادر Run باز شود.
![post-recover-wifi-password-win-run.png]({{ "/assets/img/content/post-recover-wifi-password-win-run.png" | prepend: site.baseurl }})

مطابق شکل بالا در داخل کادر، واژه ncpa.cpl را تایپ کرده و سپس کلید اینتر را فشار دهید.

بعد از این کار پنجره‌های مطابق شکل زیر باز خواهد شد (ممکن است گزینه‌های بیشتر یا کمتری در این پنجره وجود داشته باشد). بر روی گزینه Wireless Network Connection  راست‌کلیک کرده تا کادری مطابق شکل زیر باز شود. سپس گزینه  Status را انتخاب کنید.
![post-recover-wifi-password-win-net-connections.png]({{ "/assets/img/content/post-recover-wifi-password-win-net-connections.png" | prepend: site.baseurl }})

با انتخاب گزینه Status پنجره‌ی WiFi-status باز خواهد شد. در این پنجره،  دکمه Wireless properties را انتخاب کنید تا به پنجره‌ی جدید باز شود. سپس در بالای این پنجره زبانه Security  را انتخاب کنید.
![post-recover-wifi-password-win-status-prop.png]({{ "/assets/img/content/post-recover-wifi-password-win-status-prop.png" | prepend: site.baseurl }})

در اینجا رمز وای‌فای و یا همان وایرلس در قسمت Network security Key  قرار دارد که با زدن تیک  Show characters شما قادر به مشاهده پسورد و در حقیقت بازیابی پسورد و رمز فراموش‌شده‌ی وای‌فای در ویندوز شده‌اید.

این آموزش برای تمامی نسخه‌های ویندوز کارآمد است.